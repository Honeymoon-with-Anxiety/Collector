<<<<<<< Updated upstream
#cesky_jazyk #literatura #povinna_cetba 
# Dílo
Revizor; vydavatelství Jana Kobese; 1947/2023; překlad, úprava, předmluva Bohumil Mathesius
# Autor
* Nikolaj Vasiljevič Gogol narozen v dřívějším Ruském impériu (dnešní Ukrajina) byl představitelem ruského romantismu s prvky realismu. Pocházel z rodiny ukrajinských statkářů. Jeho otec miloval divadlo a často psal verše i komedie, čímž Gogola inspiroval. Mladý Gogol věřil, že je výjimečný, a považoval se za potomka slavného kozáka Ostapa Gogola.
* Studoval na župní škole a později na gymnáziu. Po jeho absolvování odešel do Petrohradu, kde se pokoušel prorazit jako herec, básník i malíř, ale bez úspěchu. Na Petrohradské univerzitě působil jako učitel, ale záhy místo opustil.
* Ve 30. letech 19. století cestoval po Evropě a tvořil. Nejvíce času strávil v Itálii, kde napsal své slavné dílo _Mrtvé duše_. Smrt přítele Puškina v něm zanechala hlubokou stopu a způsobila deprese, které ho provázely do konce života. Gogol se postupně obracel k pravoslaví a k mysticismu, což se odrazilo v jeho dílech.
* V roce 1848 se vydal na pouť do Jeruzaléma. Na sklonku života prožil duchovní krizi, kdy pod vlivem duchovního učitele začal považovat svou tvorbu za hříšnou. V roce 1852 spálil část rukopisu druhého dílu _Mrtvých duší_, odmítal jíst a brzy poté zemřel.
* Další díla která napsal: *Petrohradské povídky*, *Mirgorod*, *Mrtvé duše*
# Druh a žánr
Kniha je druhu drama, žánrem komedie.
# Námět
Předlohou hry bylo vyprávění Alexandra Puškina o tom, jak byl jednou při jakési cestě považován za tajného vládního úředníka.
# Děj
* Na začátku _Revizora_ přijíždí do malého města mladý úředník Ivan Alexandrovič Chlestakov, kterého místní obyvatelé omylem považují za revizora. Poštmistr totiž otevře cizí dopis a díky tomu se o Chlestakovovi šíří fáma, že je revizorem. Místní úředníci se snaží využít situace, získat si ho na svou stranu a nabízejí mu různé výhody, které on ochotně přijímá.
* V první části se Chlestakov setkává s obyvateli města, kteří se mu snaží zavděčit různými službami a výhodami, jako je ubytování nebo půjčka peněz. Chlestakov se tímto nedorozuměním baví a využívá ho ve svůj prospěch.
* Hejtman ho ubytuje ve svém domě a dokonce mu nabídne ruku své dcery. Krajský sudí, poštmistr a další úředníci mu poskytují „půjčky“ a nosí mu dary. Chlestakov se jim vychloubá svým bohatstvím a známostmi.
* Později dojde ke konfrontaci, když se odhalí Chlestakovova pravá totožnost. Zmatky navíc prohloubí příjezd skutečného revizora. Úředníci jsou vyděšení, že jejich korupce vyjde najevo.
* Na konci Chlestakov se svým sluhou odjíždí a zanechává úředníky v domnění, že situaci zvládli. Později ale poštmistr otevře dopis, ve kterém Chlestakov příteli popisuje, jak si z městských úředníků vystřelil.
# Časoprostor
Příběh se odehrává na začátku 30. let 19. století během časového úseku 24 hodin. Místem je nepojmenované ruské městečko.
# Kompozice
Příběh se odehrává v 5 aktech řazené chronologicky.
## Vypravěč
Vypravěč se v této hře nevyskytuje.
## Výprava
Postavy používají nářečí a slangové výrazy. Objevují se zde sarkasmus a ironie, archaismy, vulgarismy, monology, dialogy, scénické poznámky a repliky. Řeč postav se liší dle situace.
# Postavy
* Anton Antonovič Skvoznik-Dmuchanovský (policejní direktor) - nijak hloupý, úplatkář, vážný, každé jeho slovo má význam
* Anna Andrejevna (žena policejního direktora) - nepříliš stará, zvědavá a chlubivá
* Ivan Alexandrovič Chlestakov (úředník z Petěrburgu) - hubený mladík, přihlouplý, impulzivní chování
* Osip (sluha úředníka) - tichý
* Petr Ivanovič Bobčinský a Dobčinský (statkáři) - malí, zvědaví chlapci, mluví rychle
* Amos Fedorovič Ljapkin‑Tjapkin (sudí) - smělé dohady, na každé své slovo klade důraz
* Artemij Filipovič Zemljanika (kurátor) - neohrabaný, tlustý, nemotorný, taškář
* Ivan Kuzmič Špekin (poštmistr) - prostoduchý, naivní
# Hlavní myšlenka
Naivita lidí, zneužití moci a korupce.
# Hodnocení
Knihu se mi nepodařilo sehnat, tak jsem našel alespoň slovenskou rádiovou hru. I přes menší jazykovou bariéru, kdy jsem některým slovům nerozuměl se mi hra líbila. Postavy byly procítěné a bylo znát ruský původ knihy.
# Zdroje
* [Nikolaj Vasiljevič Gogol - Revizor](https://www.youtube.com/watch?v=RJrRuBMY288)
* [Nikolaj Vasiljevič Gogol - Wikipedie](https://cs.wikipedia.org/wiki/Nikolaj_Vasiljevi%C4%8D_Gogol)
* [Revizor (Gogol) - Wikipedie](https://cs.wikipedia.org/wiki/Revizor_(Gogol))
* [Revizor: rozbor, děj, popis, počet stran + další info](https://www.definus.cz/magazin/revizor-rozbor-dila/#htoc-kompozice-liter-rn-ho-d-la-revizor)
